باز آی و دل تنگ مرا مونس جان باش وین سوخته را محرم اسرار نهان باش زان باده که در میکده عشق فروشند ما را دو سه ساغر بده و گو رمضان باش دلدار که گفتا به توام دل نگران است گو می‌رسد اینک به سلامت ، نگران باش تا بر دلش از غصه غباری ننشیند ای سیل سرشک از عقب ناقه روان باش در خرقه چو آتش زدی ای عارف سالک جهدی کن و سر حلقه رندان جهان باش آن کس که تو را شناخت جان را چه کند فرزند و عیال و خانمان را چه کند دیوانه کنی هر دو جهانش بخشی دیوانه تو هر دو جهان را چه کند 