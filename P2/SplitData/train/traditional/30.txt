باز 
ای الهه‌ی ناز 
با دل من بساز 
کین غم جان گداز 
برود ز برم 
گر 
دل من نیاسود 
از گناه تو بود 
بیا تا ز سر 
گنهت گذرم 
باز 
می‌کنم دست یاری به سویت دراز 
بیا تا غم خود را با راز و نیاز 
ز خاطر ببرم 
گر 
نکند تیر خشمت دلم را هدف 
به خدا همچون مرغ پر شور و شعف 
به سویت بپرم 
آنکه او به غمت دل بندد چون من کیست 
ناز تو بیش از این بهر چیست 
تو الهه نازی ، در بزمم بنشین 
من تورا وفادارم ، بیا که جز این 
نباشد هنرم 
این همه بی وفایی ندارد ثمر 
به خدا اگر از من نگیری خبر 
نیابی اثرم 
